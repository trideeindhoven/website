+++
author = "Jeroen Hermans"
title = "Yealink (Europe) Network Technology B.V."
date = "2024-02-29"
description = "Yealink (Europe) Network Technology B.V."
tags = [
    "Lydis", "Rijswijk", "Yealink"
]
image = "img/yealink/pexels-noelle-otto-906018.jpg"
+++
Als ik het tot nu toe had over Yealink, dan had ik het over Yealink (Xiamen) Network Technology Co., Ltd. in Xiamen, China. 
Maar wat schetst mijn verbazing als ik een eenvoudige zoekopdracht bij de Kamer van Koophandel doe? Er bestaat een Nederlandse 
B.V. van Yealink. Interessant genoeg om ook in te duiken.
<!--more-->
I have added international translations of the articles using google translate:  

[{{< img alt="EN" src="img/uxwing/united-kingdom-flag-icon.svg" style="margin-top:5px;margin-bottom:5px;width:50px;">}}](https://cloudaware-eu.translate.goog/yealink/yealink_europe/?_x_tr_sl=nl&_x_tr_tl=en&_x_tr_hl=nl&_x_tr_pto=wapp)
[{{< img alt="DE" src="img/uxwing/germany-flag-icon.svg" style="margin-top:5px;margin-bottom:5px;width:50px;">}}](https://cloudaware-eu.translate.goog/yealink/yealink_europe/?_x_tr_sl=nl&_x_tr_tl=de&_x_tr_hl=nl&_x_tr_pto=wapp)
[{{< img alt="FR" src="img/uxwing/france-flag-icon.svg" style="margin-top:5px;margin-bottom:5px;width:50px;">}}](https://cloudaware-eu.translate.goog/yealink/yealink_europe/?_x_tr_sl=nl&_x_tr_tl=fr&_x_tr_hl=nl&_x_tr_pto=wapp)

Ik wil even waarschuwen dat verderop in dit artikel een (gecensureerde) afbeelding is geplaatst welke NSFW is. Met deze
waarschuwing op zak, laten we aan het artikel beginnen.

In februari 2023 ben ik inmiddels al een half jaar vragen aan het stellen aan Lydis en Yealink. Het gaat zoals jullie al 
gelezen hebben om zowel technische als niet-technische zaken. Het krijgen van een antwoord gaat vaak moeizaam. We hebben 
dat bijvoorbeeld kunnen lezen in het artikel over de [open poort]({{< ref "open_poort" >}}) of het artikel over de 
[AVG]({{< ref "avg_gdpr" >}}). De antwoorden die ik wel krijg werpen vaak weer nieuwe vragen op.  

Maar soms krijg je interessante informatie toegespeeld van mensen die meer lijken te weten. Een bron vertelt mij dat het 
wel "interessant" zou zijn als Yealink in Nederland een B.V. opgericht zou hebben. De glimlach zegt mij voldoende en als ik
thuiskom plaats ik meteen een zoekactie in het handelsregister. En wat schetst mijn verbazing: er bestaat een 
{{< a_blank "Yealink (Europe) Network Technology B.V." "https://www.kvk.nl/bestellen/#/66644755000035248602" >}} . En nog 
beter: deze firma heeft een vestigingsadres in Rijswijk op fietsafstand van mijn voordeur.  
Ik vraag dan ook de eigenaar van het kantoorpand op bij het kadaster en bel hem op. Hij is zeer verbaasd over mijn vragen.
Ik geef aan dat ik begrijp dat e.e.a. wellicht uit de lucht komt vallen en bied hem aan om langs te komen in Rijswijk. 
Op die manier heeft hij ook een gezicht bij mij en is het toch wat minder anoniem dan een telefoontje.  
Ik stap in de auto en rij naar het pand in Rijswijk toe. Als ik aankomt blijkt het een bedrijven verzamelgebouw te zijn:
{{< img alt="Adres Yealink Rijswijk" src="img/yealink/Yealink_Rijswijk.png" >}}  
Ik bel aan en ik word binnengelaten door de vriendelijke, maar begrijpelijk voorzichtige, pandeigenaar. We hebben een redelijk
lang gesprek aan de bar in het kantoor van zijn vastgoedfirma die ook in het pand gehuisvest is.  
Ik vraag hem of hij kan verklaren dat een multinational als Yealink besluit om in zijn bedrijvenverzamelgebouw een kantoor
te huren. Hij heeft hier wel een theorie over. Hij weet dat brievenbusfirma's massaal wegtrekken van de Zuidas omdat 
die lokatie te veel in het oog springt. Rijswijk is dan een heel interessant alternatief. En inderdaad is een vorig 
adres van Yealink B.V. op de Strawinskylaan in Amsterdam, strak tegen de Zuidas aan, gevestigd.  

Maar zo vertelt hij: Yealink B.V. is geen huurder meer. Als ik hem vraag waarom het postadres dan nog steeds in zijn pand
is vertelt hij mij dat de post opgehaald wordt door een agentschap. Ik vraag hem wie dat dan is, maar hij wil er niet meer 
over kwijt dan dat het een mevrouw is die hij "vertrouwd" met de naam "Annie". Hier wil ik natuurlijk meer over weten, 
want wie is deze persoon dan die post ophaalt voor een Nederlandse firma die niet meer op dat adres gevestigd is.  

Ik ga op een zoektocht naar wie dit kan zijn en vraag bij het handelsregister alle bedrijven op die op dit adres zitten. 
Als ik een onderneming tegen kom met dezelfde naam als een Bond-villain moet ik toch even uitgebreid glimlachen 
(disclaimer: unrelated!). Maar de zoektocht gaat verder en ik kom uit bij een onderneming 
{{< a_blank "IBS business B.V." "yealink/ibs_kvk.pdf" >}}.
Deze onderneming heeft weer een balans met de bekende probleempjes en een Chinese bestuurder. Het uittreksel uit het 
handelsregister vermeldt ook een website adres en ik besluit het adres te bezoeken (no worries: ik heb 
voorzorgsmaatregelen genomen). De website die ik zie staat vol met gokreclames en Aziatische porno:

{{< img alt="Website IBS" src="img/yealink/ibsbv.com_2_redacted.png" >}}

Ik heb de screenshot toch maar gecensureerd voor jullie. Maar ik denk dat het idee wel duidelijk is.  
Maar deze firma heeft ook een Nederlandse gevolmachtigde. Het is een mevrouw met een Chinese naam. Het is geen 
"Annie", maar ik besluit haar toch te bellen. Helaas lijkt het telefoonnummer afgesloten te zijn.  
Maar een korte zoektocht
naar haar LinkedIn en Google laat zien dat zij inderdaad de persoon is die de praktische zaken van Yealink B.V. afhandelt
in Rijswijk.  
IBS B.V. is denk ik toch minder tevreden over hun website en ze besluiten om dit domein niet langer te registreren. Ik
heb het dan ook als mijn taak gezien om dit {{< a_blank "domein" "https://www.ibsbv.com" >}} naar deze serie artikelen te laten verwijzen.  

Terug naar Yealink China en men begint mijn berichten toch wel belangrijk te vinden en dus krijg ik op 10 februari 2023 
een email uit Xiamen:

{{< quote cloudemail >}}Second, Yealink would like setup an on-site meeting with you and your team to appreciate about your support on helping Yealink improve our security level.

Our management team will go to Netherlands next week if the on-site meeting is possible. They will present who’s Yealink and what we do in UC market, also they may answer the questions face to face if you have.

Please advise if any day of next Wednesday/Thursday/Friday would fit your schedule.{{< /quote >}}

Uiteraard ben ik beschikbaar voor een meeting. Dit klinkt als een uitgelezen mogelijkheid om de issues die ik gevonden heb
te verduidelijken en zo mogelijk tot een beter product te komen. Mijn vragen zijn niet voor Lydis en het lijkt mij goed
om een duidelijke scheiding aan te houden in vragen voor Yealink en vragen voor Lydis. Ik stel daarom voor om de meeting 
in de 
{{< a_blank "Chinese Ambassade" "http://nl.china-embassy.gov.cn/eng/sgxx/200406/t20040616_10047133.htm" >}} 
{{< a_blank "mirror" "https://web.archive.org/web/20240227115218/http://nl.china-embassy.gov.cn/eng/sgxx/200406/t20040616_10047133.htm" >}}
te houden. Deze ambassade heeft namelijk een "Economic & Commercial Section" in Wassenaar los van de normale Chinese
ambassade die in Den Haag zelf vlak bij het Catshuis ligt.  
Dus ik reageer dezelfde dag nog:
{{< quote cloudemail >}}I am available for a meeting next week on thursday. Can and should we use the meeting facilities of the PRC embassy in The Hague? Maybe that is the appropriate organisation for international trading between NL and CN?{{< /quote >}}

Yealink reageert dat ze vooral *niet* door de overheid bestuurd worden en daarom dus ook geen meeting in de ambassade 
kunnen boeken.

{{< quote cloudemail >}}Actually, Yealink is 100% non-government controlled or owned company and we are listed in stock market, it’s easy to get our company background.
Therefore, we are not able to make the connection with PCR embassy and impossible to book a meeting room over there.{{< /quote >}}

Een uitspraak voor de boeken! Blijkbaar kunnen alleen door de overheid bestuurde ondernemingen een
afspraak maken in de Chinese ambassade in Nederland?  
Ik probeer toch nog een keer om deze meeting op de juiste plek te laten plaatsvinden:

{{< quote cloudemail >}}I think you have misunderstood the services the P.R.C. embassy provides in The Netherlands. They even have a Economic and Commercial Section in Wassenaar:
Tel: 0031(0)70-5115559
Email: nl@mofcom.gov.cn

Feel free to book a meetingroom anywhere you feel appropriate (embassy or not) in The Hague.{{< /quote >}}

Maar men is heel duidelijk: de meeting kan en mag niet plaatsvinden bij de Chinese ambassade. Ik ga overstag om de meeting 
te laten plaatsvinden in Almere bij Lydis op kantoor. Ik maak hier een duidelijke aantekening bij:

{{< quote cloudemail >}}I think we have to keep in mind that my questions are specifically directed at Yealink. As long as we do not see meeting at Lydis Almere that Lydis is being questioned, i am fine with meeting at Lydis for the purpose of being convenient.{{< /quote >}}

En dus spreken we af om de meeting op 16 februari 2023 in Almere op kantoor bij Lydis te laten plaatsvinden.  
De meeting begint met een rondleiding door het pand door een trotse directeur. We lopen langs inkoop-, verkoop- en technische
afdelingen in het pand. Tijdens de rondleiding lopen we ook door het warehouse wat in hetzelfde pand zit. Het is duidelijk
dat wat hier ligt voor meer dan 90% Yealink is.  
We lopen een aantal trappen op en komen in een mooie meetingroom die geheel in het thema van de Oostvaardersplassen is 
ingericht. De volledige muur is een luchtfoto waarop de inmiddels beruchte koninkspaarden door het landschap draven.  

We hebben het over verschillende zaken, zowel technisch als niet-technisch, totdat ik een vraag stel die ik al een tijdje 
wil vragen. Ik vraag hoe het eigenlijk zit met 
{{< a_blank "Yealink (Europe) Network Technology B.V." "https://www.kvk.nl/bestellen/#/66644755000035248602" >}} in Rijswijk.
Ik krijg het idee dat de vraag voor beide partijen dusdanig ongemakkelijk is dat ik de koninkspaarden achter mij hoor draven.  
Ik leg een lijst van vragen neer:
- De balans net voor de meeting ziet er als volgt uit:
{{< img alt="Balans 7 februari 2023" src="img/yealink/20230207_balans_yealink_bv.png" >}}  
Hier valt op dat de B.V. geen euro activiteiten lijkt uit te voeren. Wat doet deze firma eigenlijk?
- Uiteraard zie ik dezelfde zaken die we ook zagen in het vorige artikel over het
[bedrijfseconomisch overzicht]({{< ref "bedrijfseconomisch" >}}). Deponeringen lijken er laat te gebeuren en 
"kortlopende schulden < 1 jaar" die meerdere jaren exact gelijk blijven. Het is bijzonder te noemen dat deze consistentie 
ook in deze jaarrekening weer terug te vinden is.
- Is "Annie" een medewerkster van Yealink of wordt zij door Yealink betaald en welke B.V. doet deze betalingen eigenlijk?

Uiteraard kan er op dat moment geen antwoord worden gegeven waarom deze B.V. nou eigenlijk is opgericht, maar men belooft 
mij om dat op korte termijn te doen.  
Ook geeft men aan dat Yealink het enorm waardeert dat ik de gevonden zaken aan hen rapporteer. Ik krijg de vraag of ik 
als security consultant voor hen wil werken. Het is mij niet duidelijk hoe serieus Yealink in dit verzoek is, maar een
aantal dagen later op 21-2-2023 krijg ik een email van iemand bij Yealink. Zij geeft aan dat zij onderdeel is van 
Yealink's data security compliance team. Ze schrijft:
{{< quote cloudquote >}}
After Yealink communicated with you during this period, as well as the meeting a few days ago, we believe that you have 
a relatively deep attainment and level in technical security. As mentioned last time, we would like to hire you as our 
security consultant.<span>{{< censuur red >}}*************{{< /censuur >}}, member of Yealink's data security compliance team</span>
{{< /quote >}}

De email wisseling die hieruit volgt is opvallend te noemen, maar het gaat wat ver om dit ook hier te behandelen. In een 
later artikel zal ik dit aanbod uitgebreid behandelen.  

Ik ga dus wachten op het antwoord op mijn vragen die ik in Almere heb gesteld en een aantal dagen later krijg ik 
uitgebreid antwoord uit Xiamen. Lydis heeft mij
inmiddels regelmatig laten weten dat men niet wil dat ik onwaarheden verkondig, dus ik denk dat het het beste is om de 
letterlijke tekst van Yealink hieronder weer te geven. Uiteraard heb ik daar waar nodig namen gecensureerd, want het is 
niet mijn bedoeling om personen te beschadigen.

{{< quote cloudemail >}}The Dutch subsidiary is a subsidiary of Yealink China. Yealink China is a listed company in China and has always attached great importance to compliance. Therefore, since the establishment of the Dutch subsidiary, we have cooperated with Dutch consulting agencies to handle operational compliance matters. When you mention that the Dutch subsidiary may have compliance issues, we actively communicated with lawyer {{< censuur red >}}*************{{< /censuur >}} of Fruytier Lawyers in Business BV , a well-known law firm in the Netherlands, to comprehend more about Dutch laws. We also have lawyer {{< censuur red >}}*************{{< /censuur >}} to make an investigation report finally after he investigated the matters of the Dutch subsidiary. The report shows that the operations of the Dutch subsidiary are compliant. Thank you for your attention to the compliance operation of our Dutch subsidiary, and we are glad to share the report with you in the attachment.  

l  In regard to your question on submission of financial reports, since the establishment of the Dutch subsidiary in 2016, up to now, we have submitted all financial reports until 2021’s.

l  Regarding the issue of Equity, the Dutch subsidiary is a wholly-owned subsidiary of Yealink China, and Yealink China is responsible for the subsidiary. According to the laws of the Netherlands, the registered capital subscribed by the shareholders shall be paid within 2 years after the establishment of the Dutch subsidiary or within other time specified by the subsidiary, unless the company’s bankruptcy may cause legal liability, and the rest shall follow the time required by the Dutch subsidiary Just pay.

l  Regarding the agent, it is a role to receive calls and emails for us nor directly who is not our staff, nor employed by us，and certainly does not represent us.

In fact,it is an guarantee of Yealink’s after-sale service to establish the Dutch subsidiary for serving serve Europe customers better. There is no trade in the Dutch subsidiary. It also means that we attach great importance to the compliance operation of the subsidiary, which can also be proved from the lawyer's investigation report.{{< /quote >}}  

"submitted all financial reports until 2021"? Ik begin aan mijzelf te twijfelen en vraag *opnieuw* de 
{{< a_blank "jaarstukken" "yealink/yealink_nl_kvk_20230307.pdf" >}} van Yealink B.V. op.  
En wat schetst mijn verbazing: de balans ziet er ineens anders uit:
{{< img alt="Balans 7 maart 2023" src="img/yealink/20230307_balans_yealink_bv.png" >}}  
Er zijn een aantal zaken die hier ineens gewijzigd zijn:
- Er zijn ineens twee jaarrekeningen gedeponeerd: 2020 op 16-2-2023 (de exacte dag van onze meeting in Almere!) en 2021
een aantal dagen later op 20-2-2023. Zeker in het geval van 2020 is deze deponering dus *jaren* te laat.
- Het onverdeelde verlies van een halve ton in 2019 staat ook in 2020 en 2021 op de balans....als een winst. En dus is
de balans ineens niet meer in balans, want 300.000 + 50.650 euro is niet 249.350 euro
- Afgezien van een verlies wat ineens een winst is ziet het er dus naar uit dat deze firma sinds 2017 geen enkele 
(financiële) activiteiten heeft ontplooid: geen huur betalingen, geen lonen, geen telefoonrekening, niets.  

Ook de uitspraak "There is no trade in the Dutch subsidiary" is bijzonder interessant aangezien het handelsregister vermeldt 
dat de activiteiten zijn:

{{< quote cloudemail >}}Het ontwerpen, het ontwikkelen, het produceren en het verkopen van netwerkproducten, communicatiemiddelen, electronica, hardware en software voor computers, single-chip software en gerelateerde technische ondersteuning.{{< /quote >}}

We kunnen dus uit de balans opmaken dat er geen activiteiten plaatsvinden, maar dit wordt ook door Yealink bevestigd in
bovenstaande reactie. Dit is opvallend te noemen aangezien een Nederlandse brievenbusfirma 
"{{< a_blank "substance" "https://novio.tax/nl/news-206/article/regeling-substance-vereisten-gewijzigd-als-gevolg-van-danish-cases" >}}" 
moet hebben. Maw: er moeten activiteiten in plaatsvinden. In 
{{< a_blank "art. 2d van de Uitvoeringsbeschikking vennootschapsbelasting 1971" "https://wetten.overheid.nl/jci1.3:c:BWBR0002784&artikel=2d&z=2024-01-01&g=2024-01-01" >}}
zijn twee kwantitatieve vereisten vastgelegd:
{{< quote cloudemail >}}de belastingplichtige gedurende een periode van tenminste 24 maanden een in de staat, bedoeld in onderdeel a, gelegen onroerende zaak of deel van een onroerende zaak ter beschikking heeft waarbij zich in die onroerende zaak, onderscheidenlijk dat deel, een kantoor bevindt dat is voorzien van gebruikelijke faciliteiten voor de uitoefening van de werkzaamheden, bedoeld in onderdeel g, en die werkzaamheden ook daadwerkelijk in dat kantoor worden uitgeoefend.{{< /quote >}}
en
{{< quote cloudemail >}}de belastingplichtige een bedrag aan loonkosten heeft dat een vergoeding vormt voor de werkzaamheden in het kader van de economische activiteiten van de belastingplichtige in het licht van zijn aanmerkelijk belang in de in Nederland gevestigde vennootschap en dat ten minste gelijk is aan € 100.000 vermenigvuldigd met de woonlandfactor die ingevolge de bijlage geldt voor de staat waarin de belastingplichtige is gevestigd{{< /quote >}}

Wat hier eigenlijk staat is dat er minimaal 100.000 euro aan loonkosten moet worden betaald. Ik denk dat het uit de balansen
vanaf 2017 duidelijk is dat het in elk geval vanaf dat moment niet het geval is.  

Maar er staat ook dat er een kantoor moet zijn "voorzien van gebruikelijke faciliteiten voor de uitoefening van de 
werkzaamheden". Dat dit niet het geval is zal duidelijk zijn. Ik ben namelijk ter plaatse geweest en Yealink is geen 
actieve huurder meer. Er is dus ook geen sprake meer van beschikking tot onroerende zaak.  

Yealink lijkt hier een brievenbusfirma te hebben opgezet die niet lijkt te voldoen aan de (toch al lakse) regels die 
daarvoor bestaan in Nederland. Van enige handhaving of controle door het Bureau Economische Handhaving van de Belastingdienst 
of de Kamer van Koophandel lijkt geen sprake te zijn. Zeker in deze digitale tijden zou het toch eenvoudig moeten zijn om
te controleren of een jaarrekening op tijd is ingediend of dat een balans in balans is.  

Maar ook Yealink B.V. is blijkbaar niet meer zo "tevreden" over een vestigingsadres in Rijswijk en ze verhuizen voor de 
vierde keer sinds 2016. Dit keer verhuizen ze naar een bedrijvenverzamelgebouw aan de Keizersgracht in Amsterdam. Omdat
ik dan toch ook wel wil weten wat er op dit adres gevestigd is bezoek ik opnieuw de website van het handelsregister. Het 
blijkt dat er een kleine 380 bedrijven op dit adres gevestigd zijn. Tot zover voor de "voorzien van gebruikelijke 
faciliteiten voor de uitoefening van de werkzaamheden".  

Maar: zoals eerder vermeld in de email van Yealink China aan mij zou er een "lawyer's investigation report" komen. 
Hierbij werd meerdere malen vermeld dat het om een "lawyer" ging en inderdaad. Op 23 februari 2023 ontvang ik een 
{{< a_blank "memo" "yealink/20230223_memo_fruytier.pdf" >}}
van "Fruytier Lawyers in Business". Ik heb in deze memo de naam en handtekening van de opsteller weggelaten om schade aan
deze persoon te voorkomen.  
Het document ziet er niet al te officieel uit. De resolutie is laag en er is geen dossiernummer of kenmerk vermeld. 
Ik besluit om de opsteller van dit document op te bellen om te verifiëren of hij inderdaad degene is die dit document 
heeft opgesteld. Hij bevestigt dat hij inderdaad de opsteller is, maar dat hij niet met mij wil praten en dat vragen
aan Yealink gericht moeten worden.  

Laten we dan maar eens grondig naar dit document kijken. Allereerst de opsteller: is deze persoon eigenlijk wel een 
"lawyer". Een eenvoudige zoektocht op de {{< a_blank "website van Fruytier" "https://www.flib.nl" >}} laat zien dat
de opsteller helemaal geen advocaat is. Nu moet ik er bij zeggen dat hij dit zelf niet heeft beweerd, maar ik zie hier
maar twee opties:
- Fruytier heeft dit wel zo aan Yealink gecommuniceerd, of
- Yealink was hier wel van op de hoogte maar heeft dit incorrect aan mij gecommuniceerd.  

Laten we dan ook even door de inhoud van dit document gaan:  
"The Company's visiting address is.... The Company has stated the lease agreement is still in effect. We have no 
indication that the lease agreement is invalid or terminated"  
Interessant. Ik bel weer met de pandeigenaar in Rijswijk. Ik heb het helemaal verkeerd begrepen en Yealink heeft nog wel 
degelijk een actief huurcontract. My bad... ik zal het wel verkeerd gehoord hebben.  

"The Company has requested services to pick up the e-mail". Ik denk dat alle email dus uitgeprint wordt? Bijzonder, maar 
ik zal niet twijfelen aan dit grondige "lawyer's investigation report".  

"The Company has filed all its annual accounts for which the filing due date has come up.". Dat is een feitelijke waarheid
en was natuurlijk ook niet mijn vraag. Dat deze documenten gedeponeerd zijn is niet betwist, maar het is *jaren* te laat
gebeurd en dan ook nog eens met een balans die niet in balans is.  

De vragen over het niet-gestorte kapitaal laat ik maar even voor wat het is. In het uittreksel van het handelsregister
is duidelijk te zien dat hier niet het volledige kapitaal gestort is:
{{< img alt="Gestort aandelen kapitaal Yealink" src="img/yealink/20230307_yealink_bv_gestortkapitaal.png" >}}  

In de {{< a_blank "oprichtingsacte" "yealink/oprichtingsacte_yealink.PDF" >}} van Yealink B.V. uit 2016 is hier over 
opgenomen:
{{< quote cloudemail >}}De aandelen zullen binnen twee (2) jaar na de oprichting van de vennootschap worden volgestort, of op een latere datum op verzoek van de vennootschap.{{< /quote >}}

Dit is voor mij dus niet te controleren of dit verzoek heeft plaatsgevonden en daarom kan ik hier alleen maar 
rapporteren wat er in het handelsregister te vinden is.  

Dit was weer een langer artikel over de jaarrekeningen, brievenbusfirma's en belastingregels. Ik weet dat een groot deel
van het publiek toch ook technische zaken wil zien. En daarom zal het artikel van volgende week dinsdag weer over een 
technisch onderwerp gaan. Want waarom heeft Yealink en Lydis eigenlijk een memo verstuurd aan hun grotere klanten
over een "unpack" probleem met de firmware?  
De reden achter deze memo was ikzelf en ik zal volgende week daarom ook 
uitleggen wat er nou precies aan de hand was. Tot dinsdag!

[Naar het volgende artikel]({{< ref "firmware" >}})
