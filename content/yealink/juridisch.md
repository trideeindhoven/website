+++
author = "Jeroen Hermans"
title = "Juridisch"
date = "2024-03-14"
description = "Juridisch"
tags = [
    "sommatie", "AKD", "Lydis", "Yealink"
]
image = "img/yealink/pexels-sora-shimazaki-5668481.jpg"
+++
Zowel Lydis als Yealink kiezen er op een gegeven moment voor om juridische dreigementen te uiten. Ook deze wil ik hier 
graag behandelen. Het geeft een interessant inzicht in hoe de procedure is verlopen en ik hoop dat het toekomstige
beveiligingsonderzoekers kan helpen in hun werk.
<!--more-->
I have added international translations of the articles using google translate:  

[{{< img alt="EN" src="img/uxwing/united-kingdom-flag-icon.svg" style="display:inline; margin-top:5px;margin-bottom:5px;width:50px;">}}](https://cloudaware-eu.translate.goog/yealink/juridisch/?_x_tr_sl=nl&_x_tr_tl=en&_x_tr_hl=nl&_x_tr_pto=wapp)
[{{< img alt="DE" src="img/uxwing/germany-flag-icon.svg" style="display:inline; margin-top:5px;margin-bottom:5px;width:50px;">}}](https://cloudaware-eu.translate.goog/yealink/juridisch/?_x_tr_sl=nl&_x_tr_tl=de&_x_tr_hl=nl&_x_tr_pto=wapp)
[{{< img alt="FR" src="img/uxwing/france-flag-icon.svg" style="display:inline; margin-top:5px;margin-bottom:5px;width:50px;">}}](https://cloudaware-eu.translate.goog/yealink/juridisch/?_x_tr_sl=nl&_x_tr_tl=fr&_x_tr_hl=nl&_x_tr_pto=wapp)  

Je hoort wel vaker dat ondernemingen er voor kiezen om beveiligingsonderzoekers juridisch zo te bedreigen dat
er niet naar buiten getreden wordt. Bedenk hierbij wel dat in de beveiligingswereld het belangrijk is dat er openheid is.
Dit is niet alleen van belang zodat het voor iedereen duidelijk is of er beveiligingsproblemen zijn en hoe deze eventueel
afgedekt kunnen worden. Maar voor de beveiligingsonderzoeker zelf is het ook van belang om zijn of haar kunnen te laten 
zien aan de markt.  
In het artikel over [duurzaamheid]({{< ref "duurzaamheid" >}}) hebben we gezien dat de Vulnerability Disclosure Procedure
van Yealink ook toegepast wordt door Lydis B.V. En we hebben ook kunnen lezen dat deze procedure vastlegt dat de 
beveiligingsonderzoeker alle rechten incl. Intellectueel Eigendom overdraagt aan Yealink. Het blijft dus altijd heel erg 
belangrijk om documenten goed door te lezen. Niet akkoord gaan is altijd een optie!

Op 21-2-2023 krijg ik een email van "Lier". Zij geeft aan dat zij onderdeel is van Yealink's data security compliance team. Ze schrijft:
{{< quote cloudquote >}}
After Yealink communicated with you during this period, as well as the meeting a few days ago, we believe that you have 
a relatively deep attainment and level in technical security. As mentioned last time, we would like to hire you as our 
security consultant.<span>Lier, member of Yealink's data security compliance team</span>
{{< /quote >}}

Ik vraag wat er precies moet gebeuren en diezelfde week antwoordt Lier concreter:
{{< quote cloudquote >}}
Our T4XU has updated the V3 version, which is planned to be released in March, so we need a professional organization 
to test the safety and reliability of it. We know that you have great professional ability in this area, would you like 
to assist us in testing?<span>Lier</span>
{{< /quote >}}

Ok. Nu wordt het concreet. Dus ik vraag Yealink, een grote beursgenoteerde onderneming, om mij het contract op te sturen
zodat ik er naar kan kijken. Op 22-3-2023 komt echter het hoge woord:
{{< quote cloudquote >}}
Sorry, we have been trying to draft a cooperation agreement these days, but due to our lack of experience in this field, 
we may not be able to complete this work well.<span>Lier</span>
{{< /quote >}}

Ik geef aan dat ik als kleine, Nederlandse, onderneming niet de mogelijkheid heb om internationale contracten op te 
stellen en daar blijft dit aanlokkelijke aanbod dan ook bij.  

Lydis en Yealink gaan er prat op dat zij volledig aan de AVG voldoen. Dat is in elk geval een mooi streven. Helaas krijg 
ik op 22 april 2023 een emailconversatie van maanden doorgestuurd. Deze mails bevatten veel persoonsgegevens en 
prijs afspraken voor bedrijven als Intertrust Netherlands, Gemeente Groningen, Holding Maatschappij Damen B.V. en Etex 
Group SA.  
Ik neem meteen contact op met Yealink dat dit precies de informatie is die ik nodig had voor de aankomende publicatie en
of ze bereid zijn meer in te gaan op specifieke vragen.  

Ik krijg vrijwel meteen een wat dreigende mail van Lier:
{{< quote cloudquote >}}
we reserve the right to pursue legal responsibility. <span>Lier, member of Yealink's legal team</span>
{{< /quote >}}

Dit is een opvallende email. Niet in het minste omdat Lier ineens van functie is gewisseld. Ik besluit daarom te reageren met:
{{< quote cloudquote >}}
under Dutch law there is no need to "reserve" the right to pursue legal responsibility. Law is always in effect not just when you ask for it. I think that is the whole reason that I am communicating with your organisation for a few months.
<span>Jeroen Hermans</span>
{{< /quote >}}

Voor de zekerheid voeg ik de contactinformatie van mijn onderneming toe aan de email zodat een eventuele reservering 
voor het voldoen aan de wet niet op de verkeerde plek terecht komt. Lier emailt mij terug dat het allemaal een 
misverstand is en vraagt mij netjes of ik de gegevens in de email niet wil verspreiden. Ik email haar terug dat ik niet
kan ontzien wat ik al gelezen heb, maar dat ik de gegevens in de email niet letterlijk zal verspreiden. We geven elkaar
een digitale hand en daar blijft het ook bij. Een melding van een datalek is mij niet bekend.  

We gaan inmiddels richting een publicatie. Ik ben geen journalist dus ik heb inmiddels al een aantal maanden meetings 
met 
{{< a_blank "Siem Eikelenboom" "https://www.ftm.nl/auteur/siem-eikelenboom" >}} en 
{{< a_blank "Sebastiaan Brommersma" "https://www.ftm.nl/auteur/sebastiaan-brommersma" >}} 
van Follow The Money. En zoals het een goede journalist betaamt wordt er om wederhoor gevraagd bij Lydis. 
Een lid van de directie {{< censuur red >}}***{{< /censuur >}} reageert als door een wesp gestoken naar Follow The Money:

{{< quote cloudquote >}}
Ik moet eerlijk zeggen dat ik hoop dat FTM zich naar zijn reputatie gaat gedragen en feitelijke juistheid gaat hanteren 
en zich niet verlaagt tot beweringen die in de roddelpers thuis horen.
<span>{{< censuur red >}}***{{< /censuur >}}, directie Lydis B.V.</span>
{{< /quote >}}

en:

{{< quote cloudquote >}}
Ik begrijp dat je&nbsp;&nbsp;&nbsp;weer mails rondstuurd (sic) maar nu naar klanten van Lydis&nbsp;&nbsp;,dit is je goed recht maar wat ik niet 
netjes vind dat je sugereerd (sic) dat je de klant&nbsp;&nbsp;info van Lydis hebt ontvangen?
<span>{{< censuur red >}}***{{< /censuur >}}, directie Lydis B.V.</span>
{{< /quote >}}

Wat dhr. {{< censuur red >}}***{{< /censuur >}} hier vergeet is dat de klantinfo daadwerkelijk van Lydis IS ontvangen. 
Deze is namelijk trots gepresenteerd op 29 augustus 2023. Tijdens deze presentatie werd op geen enkel moment aangegeven 
dat deze informatie vertrouwelijk was.  

Na maaanden onderzoek, het horen van verschillende experts, waaronder mijzelf en het zelfs langsgaan op kantoor bij Lydis
in Almere worden de laatste vragen aan Lydis EN Yealink op 12-9-2023 per email gesteld. Diezelfde dag komt er geen antwoord van
Lydis of Yealink. Wat er wel komt is een email van advocaat {{< censuur red >}}***{{< /censuur >}} van 
Fruytier Lawyers in Business. Hij geeft aan dat:

{{< quote cloudquote >}}
I personally support FTM with my EUR 11 monthly membership, as I consider free press and in depth journalism as an 
important counter balance against government and corporate powers"
<span>{{< censuur red >}}***{{< /censuur >}} van Fruytier Lawyers in Business</span>
{{< /quote >}}

maar, zo vervolgt hij zijn verhaal, het geven van 2 dagen voor wederhoor vindt hij een "disgrace" en waardig voor een 
"second tier gossip paper".  
Zo...de toon is nu definitief gezet. Hij geeft aan dat Lydis en Yealink 2 weken nodig hebben om met antwoorden te komen
op de vragen. Follow The Money reageert diezelfde dag met de mededeling dat Lydis en Yealink al maanden met mij en FTM in
contact staan en dat het reageren op de vragen dus probleemloos binnen de gezette deadline moet lukken.  
Tijdens deze emailwisseling merkt FTM op 13-9-2023 op dat Yealink niet alleen op de hoogte is (en dus eenvoudig een
antwoord kan formuleren), maar dat Yealink zelfs een 
{{< a_blank "PDF document" "yealink/YEALINK_IP_PHONE_SECURITY_ISSUE_APR2023.pdf" >}}
op hun website heeft geplaatst over een van de vragen aan Yealink.  

Nu gebeurt er iets interessants. Fruytier Lawyers in Business (advocaat Yealink) reageert niet meer, maar een dag later 
op 14-9-2023 komt er een aangetekende brief binnen bij de directie van Follow The Money. 
Deze brief is geschreven door advocaat Mr. {{< censuur red >}}******{{< /censuur >}} van AKD N.V. Deze persoon 
schrijft aan de directie van FTM dat hij is ingehuurd door Lydis B.V. Deze man zit er bovenop want bij hem "bestaat 
de indruk dat FTM voornemens is een publicatie te doen over Yealink".  

In de brief word ik zelf en mijn bedrijf meerdere malen aangehaald. Het is duidelijk dat AKD N.V. hier probeert om de 
geloofwaardigheid van mij aan te tasten. Helaas staat deze brief vol met (halve-) onwaarheden. Zo klopt de tijdlijn
niet van het melden door mij en zou het gaan om alleen maar End Of Life (EOL) devices. Ook zou ik mij hebben 
voorgedaan als wederverkoper van telefoniediensten. Op dat laatste zal ik later nog terug komen.  
Op dat moment is duidelijk dat mijn website onder vuur ligt en ik neem de beslissing om deze even een aantal dagen 
offline te halen om hier een melding op te plaatsen dat er een publicatie aankomt. Aan het niet hebben van een website
wordt bijzonder zwaar getild door de advocaat van AKD N.V. Het is in zijn ogen het bewijs dat "Cloudaware een lege huls 
lijkt te zijn".  

De brief vervolgt met de suggestieve vraag of "FTM haar belangrijkste bron en zijn beweegredenen wel in
voldoende mate heeft onderzocht". De reden van deze bijzondere vraag aan een journalistiek platform wat bekend staat om
zijn onafhankelijke berichtgeving is omdat:

{{< quote cloudquote >}}
Hermans zich onder valse voorwendselen bij Lydis heeft gemeld en Cloudaware geen serieus bedrijf is
<span>Mr. {{< censuur red >}}******{{< /censuur >}} van AKD N.V.</span>
{{< /quote >}}

De vraag die zich bij mij opwerpt is of deze beste man wel volledig door zijn client is ingelicht aangezien ik mijn
allereerste email aan Lydis op 28 juli 2022 afsluit met:

{{< quote cloudquote >}}
Aanvullend: mogen we de antwoorden op deze vragen gebruiken voor een publicatie in 2023?  
Alvast hartelijk dank.
<span>Jeroen Hermans, CloudAware</span>
{{< /quote >}}

FTM wordt door de advocaat "getipt" dat ik mijn onderzoek wel eens niet op eigen initiatief zou kunnen doen, maar dat ik
wel eens andere opdrachtgevers kan hebben voor mijn onderzoek. Of in de woorden van AKD: "wellicht een
concurrent van Yealink?".  
Nu is het natuurlijk lasterlijk om dit soort zaken aan de directie van een journalistiek platform te sturen.  

En dag later op 15-9-2023 worden er twee sommaties per koerier bij mij bezorgd. Ik ben op dat moment niet thuis, dus de 
sommaties worden in de brievenbus achtergelaten. Het is opvallend dat het er twee zijn aangezien er een gericht is aan
de werk-B.V., maar de andere sommatie is aan mij als natuurlijk persoon gericht. So far for it's strictly business laten 
we dan maar zeggen.  
Om elke mogelijke discussie uit de weg te kunnen gaan over deze documenten heb ik besloten om de sommaties zowel in 
origineel PDF formaat als in tekst formaat voor SEO online te zetten:  
{{< a_blank "Sommatie AKD N.V." "sommatie_akd" >}}
{{< a_blank "PDF" "yealink/Sommatie_redacted.pdf" >}}  

Het zit Lydis toch niet lekker dat zij mijn publicatie aankondiging een jaar voor de daadwerkelijke publicatie hebben
genegeerd. De advocaat van Lydis schrijft in bovenstaande sommatie:

{{< quote cloudquote >}}Anders dan u zich had voorgedaan bent u geen (potentiële) klant van Lydis
<span>Mr. {{< censuur red >}}******{{< /censuur >}} van AKD N.V.</span>
{{< /quote >}}

Het is een interessant argument. Want het is duidelijk dat ik in mijn email en verschillende interviews heel erg duidelijk
ben dat mijn onderzoek gepubliceerd gaat worden.  
Maar zelfs als we dat argument eens voor het gedachtenexperiment gaan negeren. Is bovenstaande bewering dan wel zo? Ben 
ik geen potentiële klant van Lydis? Of ben ik misschien wel al een klant van Lydis...met klantnummer 14355? Een eenvoudige 
zoekactie in mijn mailbox levert bewijs op dat ik al jaren 
{{< a_blank "klant ben van Lydis" "yealink/inv187008243.PDF" >}}.  

Wederom lijkt de advocaat van Lydis niet helemaal volledig ingelicht te zijn door zijn client.  
Maar men kan natuurlijk argumenteren dat Lydis dit even vergeten is in hun uitgebreide klantenbestand. Maar ook dat 
argument wordt lastig houdbaar als ik zie dat de algemeen directeur van Lydis mij elke maand netjes de nieuwe
inkoopprijslijst per email toestuurt.
{{< img alt="screenshot email prijslijst Lydis" src="img/yealink/20240301_screenshot_prijslijst.png" >}}  

Maar de advocaat van Lydis deinst er ook niet terug om een daadwerkelijke complottheorie in de sommatie te verwerken.
Zo speculeert hij er in de sommatie wild op los over mijn beweegredenen:

{{< quote cloudquote >}}
Uw acties komen dus niet voort uit oprechte interesse maar vanwege externe opdrachtgevers met hun eigen belangen (Lydis tast in het duister over wie dat zijn (concurrenten, of zoals u zelf aangeeft misschien zelfs inlichtingendiensten uit welk land dan ook?)
<span>Mr. {{< censuur red >}}******{{< /censuur >}} van AKD N.V.</span>
{{< /quote >}}

Dit zijn natuurlijk ernstige verdraaiingen van mijn woorden. Uiteraard heb ik van al deze gesprekken audio opnames, dus 
ik kan met grote zekerheid zeggen dat ik dit soort uitspraken nooit gedaan heb. Maar het geeft aan dat Lydis en haar 
advocaat alles proberen aan te grijpen om mijn geloofwaardigheid aan te tasten.  

Na het lezen van de sommatie die pagina na pagina eerder als een rant leest dan een juridisch document, is het doel van
het document mij niet geheel duidelijk. Ik heb op dit moment nog geen eigen advocaat dus ik reageer op de sommatie per
email met een aantal vragen. Zo wil ik graag duidelijk hebben wat er nou precies gesommeerd wordt? Om aan een sommatie 
te kunnen voldoen moet je natuurlijk wel weten wat er gevraagd wordt. En met de bewering dat ik een geheim agent ben
kan ik juridisch gezien gewoon heel weinig mee. En dus vraag ik of ik het correct zie als er vier zaken gesommeerd worden:
1) Ik mag niet zelf publiceren
2) Ik moet FTM bewegen om niet te publiceren
3) Ik moet mijn opdrachtgevers prijs geven
4) Ik moet mijn beweegredenen prijs geven 

Over 1) kan ik kort zijn: ik heb (op dat moment) geen intentie om zelf te gaan publiceren. Wat 2) betreft: daar heb ik op
dat moment weinig invloed meer op. En 3) en 4) zijn zaken die ik nogal privé vind.  

Helaas antwoordt de advocaat van Lydis nooit op mijn email en ik weet tot op de dag van vandaag niet 100% zeker of dit inderdaad
de vier zaken zijn die Lydis van mij sommeerde.  

Dit is ook het moment waarop ik zelf een advocaat in de hand heb genomen. Deze advocaat reageert naar de advocaat van Lydis
dat wij geen reden zien om op de sommatie te reageren. Er komt een korte reactie terug in het weekend:

{{< quote cloudquote >}}
Geachte confrère,

Dank voor uw e-mail.

Het bericht maakt duidelijk dat aan de zijde van Hermans geen bereidheid bestaat om op enige wijze aan de sommatie gevolg te geven.

Lydis zal dan ook nadere juridische stappen tegen Epsys BV en de heer Hermans in persoon (ook los van zijn rol als bestuurder overigens) voorbereiden.
<span>Mr. {{< censuur red >}}******{{< /censuur >}} van AKD N.V.</span>
{{< /quote >}}

Dit zal dan ook het laatste zijn wat ik van deze advocaat hoor. Hierna blijft het maandenlang stil... Zo dacht ik. Maar
in werkelijkheid heeft Lydis besloten om op hun website, presentaties en in vakbladen uitgebreid in te gaan op mijn 
onderzoek, mijn bedrijf en mijzelf. Ik krijg vragen uit de industrie over mijn "fouten" in het onderzoek. Mijn 
reputatie is heel belangrijk en ik besluit dat ik niet anders kan dan naar buiten te gaan treden met het echte, 
volledige, verhaal.  
Het leidt tot deze publicatiereeks en een hernieuwd contact met Lydis. Naar aanleiding van de Teams meeting op 
14 februari 2024 geeft de technisch directeur van Lydis aan dat:

{{< quote cloudquote >}}We zijn van mening dat we volledig transparant zijn in het delen van informatie
<span>technisch directeur Lydis</span>{{< /quote >}}

Ik reageer dat dat mooi is, want ik ben eigenlijk wel heel erg benieuwd naar die 
"{{< a_blank "Afhankelijke beveiligingstest door toonaangevende laboratoria" "https://www.lydis.nl/support/yealink-security-en-opvolging" >}}"
{{< a_blank "mirror" "https://web.archive.org/web/20240313191626/https://www.lydis.nl/support/yealink-security-en-opvolging" >}}.

Een van deze testen heeft het concreet over de T54W VoIP telefoon:
{{< quote cloudquote >}}Bijvoorbeeld de T54W, waarvan het rapport liet zien: 'Dat er geen kwetsbaarheden werden ontdekt{{< /quote >}}

Dat is een interessante uitspraak, want in een [eerder artikel]({{< ref "historisch" >}}) hebben we natuurlijk gezien dat 
juist deze telefoon 
{{< a_blank "ernstige beveiligingsproblemen" "yealink/letter_to_commerce_re_yealink_report.pdf" >}}
heeft laten zien.  

We zijn inmiddels een maand verder, maar blijkbaar heeft ook Lydis nog steeds geen inzage gekregen in deze rapporten. 
De technisch directeur van Lydis geeft op 8 maart 2024 aan: "Zoals aangegeven hebben we de vraag voor meer informatie, over 
pentestrapporten en AVG-certificaat bij Yealink neergelegd". Het trots oreren over de security zonder ook zelf inzage te 
hebben in de rapporten kan ik alleen maar slordig noemen. Als we in de redenatie meenemen dat dit een firma is met "70% 
marktaandeel" bij onder andere banken, politie, het OM en "de AIVD" dan zou ik eerder verwachten dat dit soort documenten
in Almere op de plank zouden liggen.  
Ook de vraag waarop de AVG/GDPR claims op hun website en in presentaties op gebaseerd zijn is na meer dan een maand nog 
steeds niet beantwoord.  

Maar gelukkig vind op 19 maart 2024 een Q&A webinar plaats. Dat is mooi, want ik ben eigenlijk wel benieuwd naar de A 
en misschien ook nog wel een Q. Ik meld mij netjes aan en op dinsdagochtend zit ik met mijn kop koffie klaar voor het
webinar. Maar... niet geheel onverwachts:

{{< img alt="Niet werkende Demio" src="img/yealink/202403019_demio.jpeg" >}}  

Ik word niet toegelaten in dit Q&A webinar. Tot zo ver de beloofde transparantie van Lydis. Het maakt maar weer eens 
duidelijk dat het controleren en dubbel checken van alles wat er gezegd wordt van groot belang is.

In het volgende artikel gaan we het over de aanpak van mijn onderzoek hebben. Wat zijn belangrijke methoden gebleken? 
Zijn er tools gebruikt die handig waren? Hoe zijn de aanvallen op mijn website gemitigeerd?

Tot dinsdag!

